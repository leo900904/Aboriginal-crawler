0001.mp3
睡吧 睡吧 我的寶貝 睡吧 睡吧 我的寶貝 不要怕 睡吧 不要怕 我的寶貝 不要怕 我的寶貝 讓我帶你到美麗的夢鄉 讓我帶你到美麗的夢鄉(abi kiy abi kiy yabut maku abi kiy abi kiy yabut maku laxiy kngungu abi kiy! laxiy kngungu yabut maku laxiy kngungu yabut maku rasaw misu pinspiyan ni kinbkisan rasaw misu pinspiyan ni kinbkisan)
male
one

0002.mp3
睡吧 睡吧 我的寶貝 睡吧 睡吧 我的寶貝 不要怕 睡吧 不要怕 我的寶貝 不要怕 我的寶貝 讓我帶你到美麗的家園 讓我帶你到美麗的家園(abi kiy abi kiy yabut maku abi kiy abi kiy yabut maku laxiy kngungu abi kiy! laxiy kngungu yabut maku laxiy kngungu yabut maku rasaw misu betunux na cinbwanan rasaw misu betunux na cinbwanan)
male
one

0003.mp3
睡吧 睡吧 我的寶貝 睡吧 睡吧 我的寶貝 不要怕 睡吧 不要怕 我的寶貝 不要怕 我的寶貝 讓我帶你到美麗的世界 讓我帶你到美麗的世界(abi kiy abi kiy yabut maku abi kiy abi kiy yabut maku laxiy kngungu abi kiy! laxiy kngungu yabut maku laxiy kngungu yabut maku rasaw misu betunux na pinspyan rasaw misu betunux na pinspyan)
male
one

0004.mp3
睡覺(abi)
male
one

0005.mp3
吧(kiy)
male
one

0006.mp3
嬰兒(yabut)
male
one

0007.mp3
不要(laxiy)
male
one

0008.mp3
害怕；懼怕(kngungu)
male
one

0009.mp3
帶領；引領(rasaw)
male
one

0010.mp3
夢鄉；夢境(pinspiyan)
male
one

0011.mp3
祖先；境域(kinbkisan)
male
one

0012.mp3
美麗的；壯觀的(betunux)
male
one

0013.mp3
故鄉；現代；世代；土地；世界(cinbwanan)
male
one

0014.mp3
姓名 Rimuy yata： 事由 ： 邀請參加運動會事宜。 發送日期 署名：Losing 日期：1月3日(Rimuy yata: ke sparasan uwah msli myugi pslyan, mlahang ru slokah hi. sbiru ki ryax: Losing te qutux byacing cyugal ryax)
male
one

0015.mp3
書信，是人際聯絡感情、互通消息、表達意見、洽辦事務、敦睦邦交等之公、私文字；也是一種傳遞音訊、表達情意的應用文書。(pinlawa hiya ga, nyux ps’ubuy ki pslhaw qsliq ru, mbbiq kkyalan, mkayan knita ki mtzyaw qu zyaw, ana qu bnrwan na msblaq ki matas ta nanaq ga; qutux mhbuyaw msqasuw hngyang ki msbiran na qsliq inlungan, tehuk soni lga, mkrayas kwara qu kinbaqan ru innuruw na zyaw mbiran.)
male
one

0016.mp3
在今天，文明進步、工商發達，人際交往日趨頻繁，當人在彼此分隔兩地的情況下， 雖然可以利用電話等現代科技產品，以言語直接溝通；但一般人仍是以書信當作敘事達意的主要工具。(ana kwara msqun mqyanux na ssquliq ga. maki squ twahiq qu msgayan nha ga, baqun nha skahun qmuyut hray knalay ryax misuw ga, maki ppkyalan nha, spiyang balay qu spuwah nha bnrwan qani qu ps’atu qu qsliq ki pinkyalan inlungan nha.)
male
one

0017.mp3
歡迎；參與(uwah)
male
one

0018.mp3
集合；集中(msli)
male
one

0019.mp3
樂舞；舞蹈(myugi)
male
one

0020.mp3
聚會(pslyan)
male
one

0021.mp3
保護；維護(mlahang)
male
one

0022.mp3
健康(slokah)
male
one

0023.mp3
邀請函；信件(sbiru)
male
one

0024.mp3
邀請(pinlawan)
male
one

0025.mp3
召集(ps’ubuy)
male
one

0026.mp3
鼓勵(pslhaw qsliq)
male
one

0027.mp3
談論；討論(mkayan)
male
one

0028.mp3
豐富(mhbuyaw)
male
one

0029.mp3
分享(msqasuw)
male
one

0030.mp3
傳遞；傳達(mkrayas)
male
one

0031.mp3
在卡拉OK，受歡呼的不夜城，我們用歌聲和情緒撐起迷離易碎的帷幕，(ssoya sami balay maki sa kara’oke ru ini qlu blihun na qalang hogan hiya, nanu yasa qsliq sami spwah pqwsan, tmasoq smru qu mintkari na msgaliq sban mhngan.)
male
one

0032.mp3
我們各自擁抱相沿成習的主題生活的淐桑、淪落的血淚離鄉背井的孤單啊，我們都是都會裡失去臉龐的魚群，(si sami glgiy inkyasan qnxan kinbahin ki sm’atun pinsbuyan qnxan raral. msqnyatan balay qu qsliq na sheriq lingay qalang ay! sami hiya ga giwan qqulih musa ssoman nha qu rqyas nya.)
male
one

0033.mp3
也許我們是一條條放牧的鮭魚，哪一天把洶湧的、冰冷的和黑暗的浪潮統統還給大海，沿來時的路回到最初的源頭。(ini ga, giwan sami qqulih lhun, nyux nha si qutux qutux mlata mlngiq. maki qutux ryax ga. sbiq sami bsilung qu kwara msbas, t’ltu ki mmutang na qqsya. musa mgluw nwahan nha puqin sbqiy lozi.)
male
one

0034.mp3
出處：1993.11.15 walis nokan 《泰雅•孩子•臺灣心》(minkahun: 1993. 11. 15 walis nokan)
male
one

0035.mp3
喜歡(ssoya)
male
one

0036.mp3
流離失所(mintkari)
male
one

0037.mp3
卡拉OK(外來語)(kara’oke)
male
one

0038.mp3
關門(qlu)
male
one

0039.mp3
來唱歌(spwah mqwas)
male
one

0040.mp3
破碎；撕裂(msgaliq)
male
one

0041.mp3
射漁(mlata mlngiq)
male
one

0042.mp3
海(bsilung)
male
one

0043.mp3
洶湧的(msbas)
male
one

0044.mp3
冰冷的(t’ltu)
male
one

0045.mp3
黑暗的；混濁的(mmutang)
male
one

0046.mp3
據很久以前的傳說：泰雅族人，是由巨石崩裂出一對男女，這是宇宙最早出現在地上的兩個人，也就是泰雅族的祖先。(Pqzwan na raral raral mha: ita Tayal ga, kahun btunux hmtuw qu qutux knerin ki mlikuy ma, yasa balay puqin na sazing squliq cinbwanan ma, yasa qu lkotas Tayal ma.)
male
one

0047.mp3
隨著時間過去，這對兄妹日漸長大成人，但一直沒有其他的人類出現，妹妹很擔心再這樣下去就無法有新的人類出生。於是決定要和哥哥結婚，但是又怕被哥哥認出來而不願意和她結婚。(Suruw n_gyut wayan ryax lga, n_gyut mrkyas qu mtswe mlikuy ki knerin qani, ungat ana qutux squliq hmtuw, usuw inlungan qu sswe kneril mnglung muci, mha ta muci sqani lga, musa ingat giqas na squliq mhtuw. nanu qu smsun inlungan na sswe knerin muci, si ta psqun qsuyan muci, ana ga ngungu balay baqun qsuyan zyaw qani ru iyat swayan msqun la.)
male
one

0048.mp3
紋面(ptasan)
male
one

0049.mp3
女人(knerin)
male
one

0050.mp3
男人(mlikuy)
male
one

0051.mp3
祖先；祖靈(lkotas)
male
one

0052.mp3
逐漸的(n_gyut)
male
one

0053.mp3
思想(mnglung)
male
one

0054.mp3
如此(muci)
male
one

0055.mp3
生出(mhtuw)
male
one

0056.mp3
知道(baqun)
male
one

0057.mp3
允許(swayan)
male
one

0058.mp3
塗上(qmasi)
male
one

0059.mp3
土灰(qbuli)
male
one

0060.mp3
臉(rqyas)
male
one

0061.mp3
在泰雅語來看，Tayal（泰雅語）的意思；指涉族人的稱呼，可是他真正的意思有講到：「人」，所有的人都叫泰雅，都是人。(skahun mita qu ke ta ita Tayal ga, Tayal ta mha ta; qasa hiya ga squliq na Tayal ma. son muci squliq qani ga Tayal son nha. kwara squliq ga Tayal muci.)
male
one

0062.mp3
因此我要講，我們泰雅語從南投賓斯博幹發祥地散居到臺中、苗栗、 新竹、桃園、臺北、花蓮、宜蘭等…八個縣12個鄉96個部落；延續生存著；(nanu yasa skayal maku ga, ita ga kahul ta pinsbkan t’aring mqasuw ta musa maki Taycyu, Byorit, Nahuy, Toyeng, Bnka, Karinko, Girang, spat keng, mpuw sazing gow, qeru pgan tzyu qalang;)
male
one

0063.mp3
都有在那裡生活發展，因為年代的更迭，各地區部落的族人孕育了不同地區特殊語言文化及自然生態的特色，使得臺灣的多元文化的社會發展更族群，呈現文化生命活現的生態樣貌，(hbuyaw mgayang mqyanux kya; qani qu hknyan na rapan snbin bnkis ta mrhuw raral. baha hmswa twahiq ryax na kawas wayan lga, qutux qutux qalang ga, maki kwara qu ini ptnaq qu gaga qu ke nha ru inkyasan na qnxan cinbwanan nha uzi la.)
male
one

0064.mp3
這就是，泰雅爾腳蹤，泰雅爾的生命力。(mcingay ki minanaq qu qbuci na inrkyas na gaga qnxan uzi la. yasa balay qu tninun rapan na Tayal.)
male
one

0065.mp3
腳印(rapan)
male
one

0066.mp3
行蹤；蹤跡(hkngyan)
male
one

0067.mp3
談論(skayal)
male
one

0068.mp3
石頭裂縫處（泰雅石生說）(pinsbkan)
male
one

0069.mp3
起源(t’aring)
male
one

0070.mp3
分開(mqasuw)
male
one

0071.mp3
臺中(Taycyu)
male
one

0072.mp3
苗栗(Byorit)
male
one

0073.mp3
新竹(Nahuy)
male
one

0074.mp3
桃園(Toyeng)
male
one

0075.mp3
臺北(Bnka)
male
one

0076.mp3
花蓮(Karinko)
male
one

0077.mp3
宜蘭(Girang)
male
one

0078.mp3
鄉鎮（外來語）(gow)
male
one

0079.mp3
擴散；散播(mgayang)
male
one

0080.mp3
久遠(wayan)
male
one

0081.mp3
巴義慈神父一位熱愛臺灣這塊土地的社會與宗教發展的工作者，(mlahang qalang hmka seki, wayan mhngaw qu yaba Pasang yaba Pasang hiya ga, qutux na squliq mtzyaw m’uruw cinbwanan ki sokyo spiyang balay mgalu rhzyal na Taywang qani.)
male
one

0082.mp3
近半世紀守候復興為原住民服務無怨無悔，離鄉背井在臺灣偏僻山區服務的74 歲的義大利籍神父巴義慈。(si uci smka seki qnahang nya Pyasan, ini balay k’guy rmraw zyaw Tayal. abas mshriq qalang nya Itari ru mwah ’zik na hlahuy rmaw qnxan na hlahuy pitu pgan payat kawas.)
male
one

0083.mp3
近半世紀守護桃園縣復興鄉三民的原住民部落，親為原住民服務無怨無悔。巴義慈神父是泥水匠的兒子，不打石頭、也不鋪地板，卻從事神職。(maki toyeng keng Pyasan qalang Tayal Sanmin qasa. hiya ga laqi na pkalay ngasan. ana ga ini ptzyaw syunaw yaba nya. si giway mtzyaw pcbaq gaga na yaba utux kayal.)
male
one

0084.mp3
民國52年隻身離鄉背井跟隨總主教藍澤民和石德神父，原計畫到中國傳教，被拒後，因緣際會從義大利飛抵臺灣，在偏遠的復興山區奉獻長達46 年，並專為臺灣泰雅族的孩子打下母語基礎。(minkoku miman sazing kawas ga. sheriq ngasan ru mgluw mrhuw Lancmi ki yaba Sto sinxu ru aki musa Cyukoku, ru ini nha swali lga, mwah cinbwanan Taywang ru maki hlahuy na Pyasan betak patun tzyu kawas, si klokah mtzyaw muruw mcbaq ke Tayal qu llaqi na ita Tayal.)
male
one

0085.mp3
父親（也是神父的尊稱）(yaba)
male
one

0086.mp3
男子名(Pasang)
male
one

0087.mp3
退休(wayan mhngaw)
male
one

0088.mp3
半世紀(smka seki)
male
one

0089.mp3
耕耘(qnahang)
male
one

0090.mp3
桃園三民(Pyasan)
male
one

0091.mp3
倦怠；無怨無悔(k’guy)
male
one

0092.mp3
繼承(syunaw)
male
one

0093.mp3
義大利(Itari)
male
one

0094.mp3
離鄉背井(mshriq)
male
one

0095.mp3
民國…(minkoku)
male
one

0096.mp3
五十(miman)
male
one

0097.mp3
人名(Lancmi)
male
one

0098.mp3
人名(Sto)
male
one

0099.mp3
中國(Cyukoku)
male
one

0100.mp3
同意(swali)
male
one

0101.mp3
連續(betak)
male
one

0102.mp3
四十(patun)
male
one

0103.mp3
傳揚；推動(muruw)
male
one

0104.mp3
里慕伊．阿紀，漢名曾修媚，一九六二年生，新竹縣尖石鄉嘉樂村嘉樂部落（klapay）人，泰雅族。(Rimuy. Aki, lalu nya theluw ga Censyome, htgan nya bkawas 1962, squliq na Nahuy qalang Klapay, kinbahan Tayal.)
male
one

0105.mp3
長期投入學前教育，為蒙特梭利學前教育專業教師，亦擔任三峽國小鄉土教學的泰雅語教師。(bbsyaq balay ryax qu pincwagan nya pcbaq qwasan laqi cikuy, hiya ga spiyang sinsiy gaga pcbaq montosori, ru galan sinsiy pcbaq ke Tayal na qwasan Sansya.)
male
one

0106.mp3
曾獲第一屆山海文學獎散文組第一名、第一屆中華汽車原住民文學獎小說組第三名、第二屆中華汽車原住民文學獎小說組第三名等。(magan squ krahu na qinnabu’ te qutux mmatas miru pspung nrwan qu Tayal. ru pspngan te qutux conxwa koba turuy mmatas nrwan Tayal te gleng qutux lalu ki te sazing gleng lalu ru te cyugan gleng lalu lozi.)
male
one

0107.mp3
著有《山野笛聲》、部落故事採集繪本書《彩虹橋的審判》。(Maki nrwan “hngzyang tlubuw beh rgyax”, binrwan ptasan na lkke qalang “spngang na hongu utux”.)
male
one

0108.mp3
里慕伊．阿紀作品的主題面向，包括山卅城之間的身體移動、記憶流動，對原住民面臨都市發展所遭遇的窘境之反思，(Rimuy. Aki hiya ga zinaw na bnrwan tuqiy ga, smoya balay pqzyu zyaw na kryasan na rgyax, hlahuy, llyung, inlungan qbaqan na lkotas, gaga ta ita Tayal. skahun qnxan Tayal tkura qalang hogan lga.)
male
one

0109.mp3
對兒童教育問題的思考等，社會關懷面向明確，(nanu qu kssyuk ki ini baqi m’ubuy mnglung qu zyaw ru kwara zyaw na mqbaq laqi kinbahan. maki balay knita nya.)
male
one

0110.mp3
而清新、溫馨、幽默、生活化的風格則是她的文學特質。(nanu yasa niru brwan ga maki balay mtasaw, mshgway, lhrhun memaw qsahuy na qnxan cinbwanan tayal, maki inanaq krhu nya.)
male
one

0111.mp3
中文(theluw)
male
one

0112.mp3
作家中文譯名(Censyome)
male
one

0113.mp3
生於(htgan)
male
one

0114.mp3
地名(klapay)
male
one

0115.mp3
許久(bbsyaq)
male
one

0116.mp3
職業；從事…(pincwagan)
male
one

0117.mp3
中華汽車公司(conxwa koba turuy)
male
one

0118.mp3
成長(kryasan)
male
one

0119.mp3
溪流；河川(llyung)
male
one

0120.mp3
傾向；導向(tkura)
male
one

0121.mp3
都會(hogan)
male
one

0122.mp3
清新；亮麗；聰明(mtasaw)
male
one

0123.mp3
溫柔(mshgway)
male
one

0124.mp3
溫暖；溫馨(lhrhun)
male
one

0125.mp3
神吩咐這一切的話說：我是你的神，曾將你從埃及地為奴之家領出來。(Kmayal Utux kayal, ru mha sqaniy pcbaq; mha:)
male
one

0126.mp3
（一）除了我以外，你不可有別的神。(1. kuzing ga Mrhuw Wagiq, Utux kayal su, wal misu sgleng mshriq Eziputo kahun squ minqnyatan su kya. rehay knan laxiy hokung Utux binah na utux.)
male
one

0127.mp3
（二）不可為自己雕刻偶像，也不可作甚麼形像，彷彿上天、下地、和地底下，水中的百物，不可跪拜那些像，也不可事奉他，因為我耶和華你的神是忌邪的神，恨我的，我必追討他的罪，自父及子，直到萬代。(2. laxiy skbalay ana nanu hukung qu sunan nanq, laxiy psulung ana nanu inkyasan nqu cyux babaw kayal, hiyal, ini ga qsya zik na hiyal kbalay laxiy skura ana nanu hukung kintari rehay, baha hmswa kuzing ga Mrhuw Wagiq Utux kayal su; iyat saku nbah smwal squ ’utux mssungus ki knan. kya qu smyaqih knan ga, phogun maku, tehok squ tecyugal ini ga te payat lpgan na kinbahan. ana ga kya qu smi inlungan knan, ru ’mubuy gaga maku, musa maku sgalu tehuk squ pira seng lpgan na kinbahan nha.)
male
one

0128.mp3
（三）不要另立我的名，若有另立我的名，我耶和華天父上帝必懲罰他。要持續並遵守主日。有六天能夠好好工作，第七日是安息日，是你們專心一致仰望依靠我的日子。這一天不論是你和孩子、眷養及飼養的，或是有些人在你的照護下，全都不要讓他們工作。(3. laxiy s’urux lalu maku; kya qu s’urux lalu maku ga, kuzing ka Yahwey Utux Kayal su musa phaw squ hiya balay. tsagiy ru bleqiy mlahang qu ryax hngwan. maki tzyu ryax su huyay mtzyuwaw; te pitu ryax ga hngawan ryax rya ka sqtuxan nlungan amu stama knan. ryax qaniy ana isu, llaqi, inyatan, sin’anan su, ini ga ssquliq tmnwang maki squ kinhangan su ga, laxiy ptzyaw kwara.)
male
one

0129.mp3
（四）當記念安息日守為聖日，六日勞碌作你一切的工，但第七日是向耶和華你神當守的安息日，這一日你和你的兒女、僕婢、牲畜，並你城裡寄居的客旅，無論何工都不可作，因為六日之內，耶和華造天、地、海，和其中的萬物，第七日便安息，所以耶和華賜福安息日，定為聖日。(4. kuzing, Mrhuw balay kayal, hyal, bsilung, ki kwara maki cinbwanan squ tzyu ryax, ana ga mhngaw saku squ te pitu ryax. nanu yasa, kuzing Mrhuw Wagiq wal pqoyat squ hngawan ryax, ru ptsagan maku.)
male
one

0130.mp3
（五）當孝敬父母，使你的日子在耶和華你神所賜你的地上，得以長久。(5. sbleqiy mita yaba yaya su, teta su bsyaq mqyanux squ hyal bniq maku sunan.)
male
one

0131.mp3
（六）不可殺人。(6. laxiy phuqil squliq.)
male
one

0132.mp3
（七）不可姦淫。(7. laxiy apal.)
male
one

0133.mp3
（八）不可偷盜。(8. laxiy quriq.)
male
one

0134.mp3
（九）不可作假見證陷害人。(9. laxiy kbrus kmayal pcyaqeh squliq.)
male
one

0135.mp3
（十）不可貪戀人的房屋，也不可貪戀別人的妻子、僕婢、牛驢，並他一切所有的。 

（摘錄於舊約聖經中出埃及記21章1-17節）(10. laxiy s’ariy ngasal na squliq; laxiy s’ariy kneril, qinyatan, kacing, roba na squliq, ini ga ana nanu.)
male
one

0136.mp3
神(Utux kayal)
male
one

0137.mp3
引領(sgleng mshriq)
male
one

0138.mp3
埃及(Eziputo)
male
one

0139.mp3
被奴役(minqnyatan)
male
one

0140.mp3
朝拜；敬拜(rehay)
male
one

0141.mp3
膜拜(hukung)
male
one

0142.mp3
跟隨；學習(psulung)
male
one

0143.mp3
傾向(skura)
male
one

0144.mp3
跪拜(kintari)
male
one

0145.mp3
絕不(nbah)
male
one

0146.mp3
允許(smwal)
male
one

0147.mp3
忌邪(mssungus)
male
one

0148.mp3
相互懷恨(smyaqih)
male
one

0149.mp3
懲罰(phogun)
male
one

0150.mp3
遵循(’mubuy)
male
one

0151.mp3
牲畜(qinyatan)
male
one

0152.mp3
餵養(sin’anan)
male
one

0153.mp3
姦淫(apal)
male
one

0154.mp3
孩子，我的泰雅族人，這裡不夠我們居住，順著河流走，爬上那座高山，如果有美好的地方，就在那裡住下去，好好生活。(laqi squliq na Tayal maku. iyat ta skkwa maki sqani, si lgluw llyung musa, karaw wagiq rgyax qasa, si ki kya blaq na rhzyal ki’an, si usa maki kya. bblaq mqyanux. laqi squliq na Tayal maku.)
male
one

0155.mp3
孩子，我的泰雅族人，不管你們去那裡，不要忘記我們，不要忘記了曾經居住的地方 （pinsbkan），要好好的生活，要互相幫助，要同心協力的生活在一起，並且要將祖先遺留的智慧，(ana simu musa inu, laxi balay yungi sami. laxi balay zngiy kki’an kinholan raral  ru sblaq mqyanux, prraw ki msqun qutux inlungan mqyanux, ru agan gaga ki qinbaqan na snbin lkotas,)
male
one

0156.mp3
代代傳承及教育我們的下一代，使我們泰雅族的歷史文化命脈。(ana su kawas knwan qutux qutux kawas ptzyu ga pssun balay smbil ru pbaqiy llaqi mamu, tay ta ini pskyut qu qbuci na gaga ta ita Tayal, iyat ta nbah kongat qu tninun gaga na Tayal.)
male
one

0157.mp3
足夠(skkwa)
male
one

0158.mp3
順著(lgluw)
male
one

0159.mp3
土地(rhzyal)
male
one

0160.mp3
居所(ki’an)
male
one

0161.mp3
遺忘(yungi)
male
one

0162.mp3
祖先(kinholan)
male
one

0163.mp3
互助(prraw)
male
one

0164.mp3
智慧；知識(qinbaqan)
male
one

0165.mp3
遺留(snbin)
male
one

0166.mp3
整理(pssun)
male
one

0167.mp3
教導(pbaqiy)
male
one

0168.mp3
中斷(pskyut)
male
one

0169.mp3
根；血緣(qbuci)
male
one

0170.mp3
消失(kongat)
male
one

0171.mp3
精神(tninun)
male
one

0172.mp3
泰雅族傳統命名，普通是由男性家長或宗族之族長在慶祝生子之祝典時，為之命名。一般命名皆用父子（親子）連名法。(lalu na Tayal mrhuw raral ga, skahun nha sqasan pslyan smi, mlikuy ga lgan nya lalu yaba, ini ga bnkis s’ubuy nha mbiq qu lalu qani.)
male
one

0173.mp3
多選自固有之名譜，但只有名無姓，為父子，父女或母子，母女連名制。(krryax ga yaba ki laqi mgluw. suruw lalu na llaqi ga syan nha lalu yaba, ini ga lalu ni yaya.)
male
one

0174.mp3
取名時將嬰兒本名連父名，以示血統關係。由於連名制，使每一位泰雅族人更方便記憶其袓先名字。泰雅族命名時，泰雅族男性的名字皆喻壯大驍勇，女性的名字則喻美麗纖巧之意義。(qani nyux pkita ubuy puqin ramu nya, ru tay nha ini yungi kahun puqin lkotas nha uzi. lalu na mlikuy ga s’agan nha motu kinlokah ru kblak nya, kneril ga mhuway ki betunux.)
male
one

0175.mp3
泰雅族族名譜之寓意：(inkryasan lalu qu sbayan na Tayal:)
male
one

0176.mp3
吉祥動物：狗、鼠、山羊、魚、鷹…等。(sn galu qsinuw: hozil, qoli, mit, qulih, kwali …)
male
one

0177.mp3
美好植物：檜木、杉木、竹桂、茅草…等。(pinbahuw: parung utux, rima, agiq …)
male
one

0178.mp3
食物：竹旬、蘢葵菜、刺蔥、山萵苣…等。(nniqun: ali, wasiq, tana, yahu …)
male
one

0179.mp3
日月星辰：太陽、月亮、早晨、星星…等。(Cibwanan: wagi, byacing, sasan, bengah …)
male
one

0180.mp3
袓先事跡：獵頭、泰雅先袓哥部大…等。(krapan bnkis: mgaga, lkbuta …)
male
one

0181.mp3
建築物：橋…等。(Knalayan: hongu, tatak …)
male
one

0182.mp3
由來(skahun)
male
one

0183.mp3
慶祝；慶典(sqasan)
male
one

0184.mp3
使銜接；連結(s’ubuy)
male
one

0185.mp3
給予；賦予(mbiq)
male
one

0186.mp3
後面；於...之後(suruw)
male
one

0187.mp3
血緣；血統(ramu)
male
one

0188.mp3
根本(puqin)
male
one

0189.mp3
取自(s’agan)
male
one

0190.mp3
農作物(pinbahuw)
male
one

0191.mp3
松柏(parung)
male
one

0192.mp3
小芒草(agiq)
male
one

0193.mp3
刺蔥(tana)
male
one

0194.mp3
黎明；早晨(sasan)
male
one

0195.mp3
橋梁(hongu)
male
one

0196.mp3
我們生活在世上 背著背框 要到山上(mqyanux ta babaw na cinbwanan ga panga ta tokan musa ta rgyax)
male
one

0197.mp3
背著獵物 要回家去 帶去分享 給兄弟姊(panga ta qsinuw musa ta ngasan rasun ta msqun tmalam sbiq ta qsuyan ki sswe)
male
one

0198.mp3
友愛鄰舍 活著有意義 友愛鄰舍 活著有意義(mgalu ta balay tlingay mqyanux ta ga maki qu qoyat msrangi ta balay tlingay mqyanux ta ga maki kinhboyaw)
male
one

0199.mp3
不論在何處 要合睦 不可遺忘 老人的教導(ana ta maki inu msblaq ta ru ini ta pyungi mqyanux ta babaw na cinbwanan ga)
male
one

0200.mp3
(panga ta tokan musa ta rgyax panga ta qsinuw musa ta ngasan)
male
one

0201.mp3
(rasun ta msqun tmalam sbiq ta qsuyan ki sswe mgalu ta balay tlingay mqyanux ta ga maki ruyay)
male
one

0202.mp3
(mgalu ta balay tlingay mqyanux ta ga maki ruyay ana ta maki inu msblaq ta ru ini ta pyungi)
male
one

0203.mp3
(smsun ta inlungan pincbaqan na lkotas psbilun llaqi kibahan ta ay)
male
one

0204.mp3
生活(mqyanux)
male
one

0205.mp3
在…之上(babaw)
male
one

0206.mp3
背負(panga)
male
one

0207.mp3
背籃(tokan)
male
one

0208.mp3
野獸(qsinuw)
male
one

0209.mp3
帶來(rasun)
male
one

0210.mp3
聚集(msqun)
male
one

0211.mp3
品嚐(tmalam)
male
one

0212.mp3
給予(sbiq)
male
one

0213.mp3
仁慈(mgalu)
male
one

0214.mp3
鄰居(tlingay)
male
one

0215.mp3
幸運(qoyat)
male
one

0216.mp3
豐富(kinhboyaw)
male
one

0217.mp3
集合(msqun)
male
one

0218.mp3
尤幹老師：您好！(sinsiy Yukan: lokah su)
male
one

0219.mp3
這個月裡的十五日， 我的兄長傌徠，要去向他的女友莎韻求婚，希望能娶到哈用的女兒為妻。為此事我想請一週的假去陪伴我哥哥 。請准許我請假。(te 15 ryax ska’ byacing qani ga, qbsuyan maku’ mlikuy Maray, musa smze rangi nya’ kneril Sayun, aki nya’ galan bes qu laqi’ ni Hayung qasa. nanu’ zyuwaw qani, aki saku’ nyux msina’ qutux hngawan ryax mhngaw, musa’ smbes qbsuyan maku’. swali saku’ mhngaw ma?)
male
one

0220.mp3
學生疉木敬上(seto’ su’ Temu bniru’)
male
one

0221.mp3
男子名(Yukan)
male
one

0222.mp3
男子名(Maray)
male
one

0223.mp3
陪伴(smbes)
male
one

0224.mp3
提親(smze)
male
one

0225.mp3
女子名(Sayun)
male
one

0226.mp3
男子名(Hayung)
male
one

0227.mp3
要求；請求(psina)
male
one

0228.mp3
假期(hngawan)
male
one

0229.mp3
休假(mhngaw)
male
one

0230.mp3
請託運送(p’aras)
male
one

0231.mp3
開啟(sgsgya)
male
one

0232.mp3
寄送(snatu)
male
one

0233.mp3
眺望~~祖先遺留的大地(msra rhzyal snbilan na mrhuw raral)
male
one

0234.mp3
馬里闊灣 烏來、宇老、Batoru、抬耀、留茂安、巴蘇、馬美、石磊、李埔 （Ripo）等九社(Mariqwang, Ulay, Yuraw, Batu, Tayyaw, Lmwan, Basu, Name, Toruy, Ripo mqeru qalang.)
male
one

0235.mp3
哥布塔子孫 站在李棟山上(llaqi kinbahan na lkbuta ms’urux beh rgyax Litosan)
male
one

0236.mp3
守著陽光 守著大地山林(mnaq wagi mlahang lingay hlahuy)
male
one

0237.mp3
哪裡曾懼怕過 兇猛的森林之王(ungat nanu qu kngngun nya, motux na mrhuw hlahuy)
male
one

0238.mp3
哪裡曾懼怕過 山崩地裂的土石流(ungat nanu qu kngngun nya, msluhiy uraw ki btunux na hlahuy)
male
one

0239.mp3
我們只要謹守先祖的教誨(nanaq qu snbilan na cinbaqan mrhuw raran ssun ta)
male
one

0240.mp3
只要領略長者的智慧(pqbaqay ta pinqbaqan na bnkis ta)
male
one

0241.mp3
那些可敬畏的勇士縱橫山林的腳蹤(rapan na smras hlahuy kwara krahu ktan qu motux tayal ga,)
male
one

0242.mp3
那些可愛的泰雅女子穿梭的織機聲(hngyang cinun qongu’ kwara ka betunux na kneril Tayal)
male
one

0243.mp3
在歲月長河流竄中 向我們傾訴(nyux mkura’ sa itan pqyu’ squ inaki nha te kinryuxan ryax)
male
one

0244.mp3
在時光隧道飛逝中 向我們歌詠(spqwas ta’ nya maki sa ska na inpyutan ryax)
male
one

0245.mp3
無奈大和民族誤解欺壓 摧慘了我們的大地(’saw su’ nanu’ qu kinphut ru sinyaqih na Gipun nyux hmiriq squ rhzyal ta’)
male
one

0246.mp3
蹂躪我們祖先的英魂(giwal nya nyux siy hmci qmpun squ tninun na motux bnkisan ta’)
male
one

0247.mp3
破壞我們生命文化依存的場域(hmiriq squ sintman ta rhzyal na qnxan insuna ta’)
male
one

0248.mp3
哀哉 哀哉(agay agay)
male
one

0249.mp3
曾幾何時我們消失湮滅(knwan qu wal ta’ skongat gmbut)
male
one

0250.mp3
曾幾何時我們消失湮滅(knwan qu wal ta’ skongat gmbut)
male
one

0251.mp3
回首來時路 現在的大地仍耀眼鮮活著(squli mita sa inwahan ta’ rhzyal mwani ga nuyx msmyax ru mqyanux na’)
male
one

0252.mp3
大和族旗 在李棟山沒有插刀的地方(hata na Gipun ga ungat kki’an musa nya phaban lalaw sa Litosan)
male
one

0253.mp3
沒有插刀的地方(ungat kki’an musa nya phaban lalaw)
male
one

0254.mp3
因為那裡永遠是屬於大地英雄地界(baha hmswa’ sqasa ga ana knwan ga rhzyal tninun na motux bnkisan)
male
one

0255.mp3
屬於大地英雄的家鄉(rhzyal tninun na motux bnkisan)
male
one

0256.mp3
威武；雄偉(msra)
male
one

0257.mp3
所建立(pinsrxan)
male
one

0258.mp3
遺留(snbilan)
male
one

0259.mp3
馬里闊灣(Mariqwang)
male
one

0260.mp3
烏來(Ulay)
male
one

0261.mp3
宇老(Yuraw)
male
one

0262.mp3
人名(Batu)
male
one

0263.mp3
抬耀(Tayyaw)
male
one

0264.mp3
留茂安(Lmwan)
male
one

0265.mp3
巴蘇(Basu)
male
one

0266.mp3
馬美(Name)
male
one

0267.mp3
石磊(Toruy)
male
one

0268.mp3
李埔(Ripo)
male
one

0269.mp3
泰雅移民史頭目之一(Lkbuta)
male
one

0270.mp3
建立；樹立(ms’urux)
male
one

0271.mp3
李棟山(Litozan)
male
one

0272.mp3
害怕；恐懼(kngngun)
male
one

0273.mp3
崩山(msluhiy)
male
one

0274.mp3
聲音(hngyang)
male
one

0275.mp3
泰雅的先輩如果要旅向永生的靈魂世界，每一個人都需要通過一座彩虹橋的。沒有任何一個人能夠任意地越過此橋，因為在橋頭的地方有祖靈日夜鎮守把關，無人能越雷池一步。把關者的任務就是要審斷你在世上一 切的行為與心機。(mrhuw raral ga, siki musa su mblaq ki ql’ux na ’tuxan tninun su ga, nanu si ga thoyay su hminas qu qutux hongu utux, ungat ana qutux squliq musa thoyay hmut hminas mhkangi hongu qasa. baha hmswa cyux si klahang kya utux na mrhuw lgleng na hongu, ungat squliq mstoput ana qutux qara kakay, spiyang na zyaw pcyogun pklahang squliq qasa ga. musa pspngan na kwara hknyan su ru inlungan su, maki su babaw rhzyal.)
male
one

0276.mp3
這一座雄偉的彩虹橋，高而壯觀的幾乎與天之頂端接觸，而且非常亮麗的高掛天空猶如弧型的弓箭一般。彩虹橋的深淵底下有一條怒濤澎湃的大河穿越其中，那麼大河裡面佈滿了窮兇惡極的鱷魚和巨蟒生存著。(Hongu utux qani ga spiyang krahu balay, cyux mu balay ru si yasa balay mtehok llyu na kayal, betunux balay, giwan balay mtumaw na slqiy nyux squzi beh babaw kayal. Kyahu na hongu utux ga maki qutux msbas na bsilung hminas, sahuy na bsilung ga, cyux kya kwara kngngun na bibil ki kngngun na hopa mqu utux.)
male
one

0277.mp3
凡要旅向永生靈界的人，經過這裡一看便知道他們究竟是好男人或者是好女人，他們就毫不猶豫地讓他們通過彩虹橋。若有讓審判者覺得懷疑的人，手指上的炭灰脫落了，那判定他是頑劣的惡人，會讓他們走在神靈橋之旁邊向著前方前進，直落到有惡極的鱷魚和巨蟒之的永遠受苦。(kya qu smoya musa ql’ux na ’tuxan ga, hminas hongu utux lga baqun nha blaq na mlikuy ini ga kneril, ru si blaq hminas mhkangi hongu tehuk blaq cinwbanan. kya qu myaqih na squliq ga, mhoq qu iluh qbaq nya, pson nha syaw na hongu utux ru mhotaw sahuy na bsilung cyux ki’an kngngun na bibil ki kngngun na hopa mqu utux qasa m’guy qnxan nha ana si tehuk knwan.)
male
one

0278.mp3
必須(siki)
male
one

0279.mp3
長壽(ql’ux)
male
one

0280.mp3
永生(’tuxan)
male
one

0281.mp3
這樣(nanu si ga)
male
one

0282.mp3
成功(thoyay)
male
one

0283.mp3
超越；越過(hminas)
male
one

0284.mp3
隨意；任意(hmut)
male
one

0285.mp3
保護；守衛(klahang)
male
one

0286.mp3
在…之前(lgleng)
male
one

0287.mp3
護衛(pklahang)
male
one

0288.mp3
審斷；規範；準則(pspngan)
male
one

0289.mp3
行為(hknyan)
male
one

0290.mp3
炭灰(iluh)
male
one

0291.mp3
墜落(mhotaw)
male
one

0292.mp3
眼鏡蛇(bibil)
male
one

0293.mp3
巨蟒(mqu)
male
one

0294.mp3
我在進入一個森林長廊走道的幽靜之後，撞見一個現代文明社區中未 曾見過的景象，那裡的人事物，呈現出不同的面貌，頓時，我猶如覺醒的 自忖：是不是誤入了一個未曾見過的世界。(Suruw saku mzyup msqroyux na ’rzin tuqiy na rgyax lga, mstnaq saku qutux minanak na iyat kntan qalang, lkusan ki nniqan ru hknyan ki pzi’an ru kki’an qu squliq qasa ga muci’ balay. mtbah saku mbasaw qsliq mu mha ku: ki’a saku nyux mnuqu myup ku qalang na iyat kntan mha saku.)
male
one

0295.mp3
那裡的人穿的、吃的、行的、住的以及玩的，一切的一切無法在我的 腦海中找到類似的經驗，好比闖入一個另ㄧ個未知的世界。有一個村落， 那裡的人稱它為卡朗•馬谷。(kwara kntan maku ga. ini saku thoyay mnglung. kahun tunux ki inlungan mu, iwan saku balay nyux mwah maki squ iyat qnbaq na cinbwanan. rhzyal na qnxan cinbwanan qasa ga, qalang maku nuci kwara squliq cyux mqyanux kya.)
male
one

0296.mp3
我看見一個，頭圍者有圖騰的布帶，身上披著苧麻線織成的無袖長衣 ，長衣鑲著貝珠與銅片的飾品，胸前掛著兜擋，來去自如神采非凡氣勢龐然的老先生，人人都擁戴他的領導和愛護。在那裡的人都稱他為馬拉乎• 哥拉候！(ini bsyaq lga, ktan maku qutux mlukus lukus ki’an patas latan tninun nha kgiy, sqisan nha tumaw na quzi ngayan. glen skutaw uzi ga mtoyax. wan ru nyan mkhangi, mrhuw balay bnkis Tayal ktan. ana ima squliq qalang sa ga, pongaw nha ke ru struhu nha balay.)
male
one

0297.mp3
他通曉那個世界的過去現在和未來，人人都喜愛他親近他，常常向他問東道西的。(baqun nya kwara zywaw sraran ki ryax uwah. qani hiya, cingay qu squliq smoya mlahuy mung pinqzwan nya ru. maqut qu hiya uzi.)
male
one

0298.mp3
之後(suruw)
male
one

0299.mp3
進入(mzyup)
male
one

0300.mp3
深邃(msqroyux)
male
one

0301.mp3
左邊(’rzin)
male
one

0302.mp3
遇見(mstnaq)
male
one

0303.mp3
特殊；不一樣(minanak)
male
one

0304.mp3
衣著(lkusan)
male
one

0305.mp3
玩具(pzi’an)
male
one

0306.mp3
居所(kki’an)
male
one

0307.mp3
不同(muci’)
male
one

0308.mp3
臨時(mtbah)
male
one

0309.mp3
舒暢(mbasaw)
male
one

0310.mp3
也許；或許(ki’a)
male
one

0311.mp3
錯誤(mnuqu)
male
one

0312.mp3
認知；認識(qnbaq)
male
one

0313.mp3
就這樣(nuci)
male
one

0314.mp3
穿著(mlukus)
male
one

0315.mp3
大圍巾（手工）(latan)
male
one

0316.mp3
苧蔴(kgiy)
male
one

0317.mp3
述說(pinqzwan)
male
one

0318.mp3
遙遠的臺灣是我所喜愛的地方。我最好的年月是在該島上消磨了的，我的生活興趣也集中於該處。(twahiq na Taywang ga qsliq maku balay na kki’an. kwara bblaq na ryax mrkyas saku ga mnaki ku kya. kwara qsliq maku bleqan na qnxan ga. mutu kya uzi.)
male
one

0319.mp3
我喜歡仰望它的巍峨的山峯，俯視它的深廣的溪壑，泛舟於它的波濤洶湧的海上。(smoya saku balay m’ra kinwagiq na ’bu rgyax. mromun mita qu zzik ki mlabang na gong. mslata mluw qasu babaw na sbas bsilung.)
male
one

0320.mp3
我喜愛它的黑皮膚的人民—漢人、平埔和原住民—我在他們中間走了20 年，宣傳耶穌的福音。(msoya ku mqalux kyahin na squliq –kmukan, pinpo zoku ki Tayal, mhkangi saku ska nha pusan kawas. pqzyu saku xukuyin na Yesu.)
male
one

0321.mp3
為了要以福音教導他們，我不止一千次，情願犧牲我的生命。在我所寫的文章為人閱讀以前，我將再往遠東，蒙上帝的指導，再到太平洋那邊我所愛的臺灣之家。我希望在那裡消磨我的餘年，我為主服務的時日完了之後，我將在臺灣的海浪之聲所及之處，在搖擺的竹蔭下得一永眠之所。(aki saku spcbaq xukuyin qu nha ga, baqaw ta obeh qutux seng ryax, smwan saku tgiwan sheriq tninun mu. zik na lmpuw bnrwan mu ga, aki saku musa qalang htgan wagi. malu utux kayal ru musa saku tayheyo qasa cuyx kya qsliq maku ngasan kinholan Taywang. smoya saku sqrut maki kya tmasoq ryax kawas mu. masoq saku mgluw zyaw na bniq mrhuw utux lga, musa saku si sbes hngayang na msbas bsilung na Tawang qani ga, maki ku kyahu sasaw na mslubay rima ru siy saku mkmi ana su knwan la.)
male
one

0322.mp3
搖遠(twahiq)
male
one

0323.mp3
成長(mrkyas)
male
one

0324.mp3
住居(mnaki)
male
one

0325.mp3
聚集(mutu)
male
one

0326.mp3
仰望(m’ra)
male
one

0327.mp3
巍峨的山峯(kinwagiq na ’bu)
male
one

0328.mp3
俯視(mromun)
male
one

0329.mp3
寬廣(mlabang)
male
one

0330.mp3
原住民(Tayal)
male
one

0331.mp3
二十(pusan)
male
one

0332.mp3
福音(xukuyin)
male
one

0333.mp3
千(seng)
male
one

0334.mp3
同意；允許(smwan)
male
one

0335.mp3
開啟；啟蒙(tgiwan)
male
one

0336.mp3
離開(shriq)
male
one

0337.mp3
完成；結束(tmasoq)
male
one

0338.mp3
瓦歷斯•諾幹 (Walis • Norgan) ，男，泰雅族人，1961年出生於Mihuo部落。(Walis.Nokan ga mlikuy, squliq na Tayal, kwas 1961 htgan nya beh qalang Mihwo.)
male
one

0339.mp3
早期曾用瓦歷斯•尤幹為族名，後於返回部落從事田野調查時發現名字拼音上的錯誤，因而正名為瓦歷斯•諾幹。漢名吳俊傑，早期曾以柳翱為筆名。(raran ga Walis. Yukan son nha, babaw na mzyup qalang lga, baqun na mha, nyux nha mnuqu smi lalu nya ru syun nha Walis. Nokan muci la. lalu nya thelu ga Uwcyunce. sraral ga Ryu’aw lalu nya.)
male
one

0340.mp3
省立臺中師院畢業，目前任教於臺中自由國小。(mnqwas sihang qwasan beh Taycyu, masoq mqwas lga mincbaq biru beh Taycyu Ziyu qwasan cikuy.)
male
one

0341.mp3
師專時期，瓦歷斯即開始創作，並加入「彗星詩社」，熟讀周夢蝶、余光中、洛夫、楊牧等詩家之作品，(hiya ga kahun ryax mqwas biru lga t’aring matas brwan ru mzyup “pslyan mtasaw bengah”, blequn nya lmpuw bnrwan na Comontye, Yukawngcon, Roxu, Yangmu.)
male
one

0342.mp3
後來因接觸吳晟的詩，對詩的基本觀點，有了極大的變化，開始注意到勞苦大眾的生活。(kinsuruw na lga, tmring cikay natas nrwan na Uwcen, yasa qu maki balay mtyugan nya ru tbah muluw mita squ qnxan na m’guy qnxan qu kwara squliq.)
male
one

0343.mp3
1984 年，閱讀《夏潮雜誌》，進一步認識臺灣原住民族的社會處境，他成了民族的作家。(kawas1984 ga lmpuw “sbagan pinbrwan", mqbaq balay cinbwanan Tayal beh Taywang.)
male
one

0344.mp3
瓦歷斯‧諾幹(Walis.nokan)
male
one

0345.mp3
地名(Mihwo)
male
one

0346.mp3
取名(syun)
male
one

0347.mp3
柳翱（筆名）(Ryu’aw)
male
one

0348.mp3
任教；教學(mincbaq)
male
one

0349.mp3
學校名（譯音）(Ziyu)
male
one

0350.mp3
寫作(matas brwan)
male
one

0351.mp3
周夢蝶(Comontye)
male
one

0352.mp3
余光中(Yukawngcon)
male
one

0353.mp3
洛夫(Roxu)
male
one

0354.mp3
楊牧(Yangmu)
male
one

0355.mp3
關注；意識(tbah muluw)
male
one

0356.mp3
彗星詩社（譯名）(sbagan pinbrwan)
male
one

0357.mp3
泰雅子孫本著祖先遺留的生活規範（gaga）以後，對天主的信仰我衷心於內。(ita son muciy laqi Tayal ga, baqun ta gaga mrhuw raral, ana ga gaga tuqiy na utux kayal ga spiyang ta balay, smku qsahuy ta ki! snhyun ku utux kayal, mrhuw na knalay kayal ki rhzyal. snhyun ku mrhuw Yesu Kiristo, qutux snalu na laqi utux kayal.)
male
one

0358.mp3
祂因聖神由童貞瑪利亞取得肉軀，而成為人。祂在般雀比拉多執政時，為我們被釘在十字架上，受難而被埋葬。祂正如聖經所載，第三日復活了。祂升了天，坐在聖父的右邊。祂還要光榮地降來，審判生者死者，祂的神國萬世無疆。我信聖神，祂是主及賦予生命者，由聖父聖子所共發。和聖父聖子，同受欽崇，同享光榮，祂曾藉先知們發言。我信唯一、至聖、至公、從宗徒傳下來的教會。我承認赦罪的聖洗，只有一個。我期待死人的復活，及來世的生命。(spwah na sere minki’an, slaqi’ na krakis qu Mariya. m’guy ru magan kibahing sahuy qba na Pirate, ru sbnu nha zyuzika hmoqin, mblun, mbziq mnkung zikoku, te cyugan ryax mqyanux lozi ska na hinqilan squliq, mtma syaw llaw na rngu na yaba kayal. snhyun ku sere, snhyun ku mtasaw ki shzyu na kyokay, snhyun ku mslahaw sinzya, snhyun ku qnqihan snwalan, snhyun ku ptuliq na qabak, snhyun ku ql’ux na qnxan tninun, Amen.)
male
one

0359.mp3
特殊格外(spiyang)
male
one

0360.mp3
存心儲存(smku)
male
one

0361.mp3
信仰(snhyun)
male
one

0362.mp3
耶穌基督（譯音）(Yesu Kiristo)
male
one

0363.mp3
仁慈；慈愛(snalu)
male
one

0364.mp3
洗禮(sere)
male
one

0365.mp3
已存在(minki’an)
male
one

0366.mp3
生育(slaqi’)
male
one

0367.mp3
少女(krakis)
male
one

0368.mp3
傷痛(kibahing)
male
one

0369.mp3
比拉多（譯音）(Pirate)
male
one

0370.mp3
被釘(sbnu)
male
one

0371.mp3
十字架(zyuzika)
male
one

0372.mp3
死亡(hmoqin)
male
one

0373.mp3
降生；誕生(mbziq)
male
one

0374.mp3
黑暗(mnkung)
male
one

0375.mp3
地獄(zikoku)
male
one

0376.mp3
允許(snwalan)
male
one

0377.mp3
原住民的歌謠，長伴著季節的變換及節令與慶典的到來而抒發的自然情緒，因此，天真質樸的音韻長響徹雲霄。(qwas na ita Tayal ga, mgluw squ tyugan na ryax ru pslyan, pqzyu ki sngayan nha qu krkyasan qsliq nha. nanu yasa qu mbalay ki kintasaw na hngzyang ga thuyay mshlah smyang bih kwara ska na kayal.)
male
one

0378.mp3
今天是收割的季節，小米與旱稻那樣成熟，所有的祖父、祖母非常高興，心胸也開朗。所有的族人看到他們收割，感動的流淚，又汗流浹背的背著收割的小米與旱稻。所有的族人努力收割，他們又跳又唱的歡樂的 努力收割。(ryax soni ga trang qu ryax na kmloh, trakis ki pagay mma’ mhoqin la. kwara yutas, yaki mqas balay inlungan nha, mlabang qu skutaw nha kwara uzi. kwara squliq na Tayal ga, ktan nha mlabang qu skutaw nha qsliq ga, memaw msboq roziq nha kanro inlungan, ru si yabux kwara turu nha panga kinluxan nha trakis ki pagay mma’. mqnzyat balay kwara kmloh, ru wiy myugi guy mqwas qu mtzyaw kmloh.)
male
one

0379.mp3
交替(tyugan)
male
one

0380.mp3
敘述；傳說(pqzyu)
male
one

0381.mp3
流傳(sngayan)
male
one

0382.mp3
天真(mbalay)
male
one

0383.mp3
青翠(kintasaw)
male
one

0384.mp3
輕鬆；自在(mshlah)
male
one

0385.mp3
猶如(smyang)
male
one

0386.mp3
正在(trang)
male
one

0387.mp3
收割(kmloh)
male
one

0388.mp3
小米(trakis)
male
one

0389.mp3
稻米(pagay)
male
one

0390.mp3
當令；時令(mma’)
male
one

0391.mp3
成熟(mhoqin)
male
one

0392.mp3
照顧(mlabang)
male
one

0393.mp3
心胸(skutaw)
male
one

0394.mp3
流汗(yabux)
male
one

0395.mp3
背部(turu)
male
one

0396.mp3
邊…邊(wiy)
male
one

0397.mp3
臺灣原住民與這塊山林土地相處幾千年，他們面對鬱鬱蒼蒼的山林，也發展出多樣的族群文化，為了生存，他們有的獨特的採集、狩（漁）獵、燒耕文化。而為了發展，他們有不同的社會制度與社會組織。即使為了 捍衛生存權而有獨特的戰爭與和解機制。(Tayal na ita Taywang ga msblaq mqyanux qu rhzyal ki rgyax qani si kita pira seng kawas, mskuhun squ hbuyaw na hlahuy ga maki qu cingay inanaq na gaga qnxan na squliq, ana mha kya ga iyat sheriq qu zyaw na “muruw mqyanux ru hbuyang”. abas i mqyanux ga, maki qu spiyang na kmloh, tqulih, mnayang. gaga qalang nha uzi ga maki qu tuqiy nha nanaq.)
male
one

0398.mp3
雖然有不同族群的文化差異，但是共同的文化傳遞方式都是靠著：神話、傳說、歌謠、祭儀等的口傳歷史，將族人的祖靈信仰、山林信仰傳遞給後代。所以，他們的歷史觀是祖先光榮的奮戰史。 因此，原住民的族群發展與山、水、林等資源的使用都是採取最低限度的使用，而不損及後代子孫的生存權。(ana musa mciriq ru mkayal zyaw ga, cyux nanaq qu gaga s’agan nha ana muci kya qu ini ptnaq gaga qutux gluw ga, maki qu tnaqan nha psbuyan nha, skahun nha ke utux ki snbin kkyalan lkotas, ini ga qwas lhuyan, gaga pslyan pkzwan nha qani ga spkita na snhyan na utux lkotas ki utux rgyax, psbilun nha laqi kinbahan. nanu yasa ga hzi’an hbuyan nha ga giwan qu qnxan cinriqan qu sintrahu nha mrhuw raral.)
male
one

0399.mp3
一直(si)
male
one

0400.mp3
呈現；所見(kita)
male
one

0401.mp3
特殊；不一樣(inanaq)
male
one

0402.mp3
遺憾(abas)
male
one

0403.mp3
爭鬥；戰鬥(mciriq)
male
one

0404.mp3
銜接；連接(psbuyan)
male
one

0405.mp3
屬於(lhuyan)
male
one

0406.mp3
故事；陳述之事；訴說(qu zyaw na)
male
one

0407.mp3
所呈現(spkita)
male
one

0408.mp3
所流傳(psbilun)
male
one

0409.mp3
遷徙(hzi’an)
male
one

0410.mp3
戰場(cinriqan)
male
one

0411.mp3
讚美(sintrahu)
male
one

0412.mp3
來呀！來呀！來呀！泰雅族人的子孫們(wah wah wah kwara llaqi kinbahan na Tayal)
male
one

0413.mp3
大家努力來學習泰雅語(llokah ta mqbaq ke na ita Tayal)
male
one

0414.mp3
用我們的心思來學習泰雅語(spwah ta inlungan mqbaq kena ita Tayal)
male
one

0415.mp3
無論何時，無論何時學泰雅語(ana knwan ga ana knwan ga pkal ta ke na ita Tayal)
male
one

0416.mp3
無論何時，無論何處一直學泰雅語(ana knwan ana inu ga si ta pkal ta ke na Tayal)
male
one

0417.mp3
來呀！來呀！來呀！泰雅族人的小孩們(wah wah wah kwara llaqi cikuy na ita Tayal)
male
one

0418.mp3
讓我們好好的唱出我們的歌聲(mblaq balay mqwas ta qwas ita Tayal)
male
one

0419.mp3
用我們的心思來唱出泰雅歌聲(spwah ta inlungan mqaws qwas na ita Tayal)
male
one

0420.mp3
無論何時，無論何時唱好泰雅的歌(ana knwan ana knwan ga bleqaw ta mqwas qwas na ita Tayal)
male
one

0421.mp3
無論何時，無論何處唱好泰雅的歌(ana knwan ana knwan ga llokah ta mqwas qwas na ita Tayal)
male
one

0422.mp3
無論聚或散 ，決不能忘記我們歌及我們的語言(ana ta musa inu, ini ga psgagay ta qqalng na rgyax ga, iyat ta balay pyungi ke na Tayal; ke na ita Tayal.)
male
one

0423.mp3
孩子們(llaqi)
male
one

0424.mp3
子孫(kinbahan)
male
one

0425.mp3
連接詞（的）(na)
male
one

0426.mp3
學習(mqbaq)
male
one

0427.mp3
咱們(ita)
male
one

0428.mp3
使...從...(spwah)
male
one

0429.mp3
不管(ana)
male
one

0430.mp3
何時(knwan)
male
one

0431.mp3
互相談話(pkal)
male
one

0432.mp3
小的；少的(cikuy)
male
one

0433.mp3
唱歌(qwas)
male
one

0434.mp3
使唱歌(mqwas)
male
one

0435.mp3
心地(inlungan)
male
one

0436.mp3
傳說中，遠古的世界哩，只有萬種生物生存在大地上，沒有人類。有一巨大的石塊，在山頂石塊群力的平坦處，巨石沉重，在石林間穩坐不搖。有一天，山頂上飛來許許多多的鳥群與野獸，大家睜看著巨石。並議論紛紛後。鳥群議定:誰能將持巨石移動，並推落到谷底我們將她封她為動物群中的領導者。(qutux ryax, m’utu kya kwara qqsinuw ru qqbhniq, ngayun nha mita krahu na tunux qasa. kmayal mha qbhniq: kya qu ima musa thoyay maqux muruw, tmuruy tunux qani ga, hiya balay spngaw ta ru slxay ta mrhuw. ini kbsyaq lga, kwara qqsinuw si pssyuw tqutux qutux m’yuw, tmalam mruru sa krahu tunux. ini nba’ mzuy tunux qasa. mbinah kwara qqsinuw la.)
male
one

0437.mp3
不一會兒，獸群們先後一個一個的輪流嘗試移動這塊巨石。巨石太重，動 也不動的，都沒有哪種動物有辦法滾動那塊大石頭而紛紛退出。有兩種鳥也來到山頂，一種叫烏鴉；另一種叫（綠繡眼）希利克鳥。烏鴉對（綠繡眼）希利克鳥說：我來試試吧！於是，她展出那寬厚的翅膀，飛向巨石用她堅實的尖嘴及粗狀的腳爪，不停用力的啄推石塊。可是巨石扔就沒有絲毫的搖晃，最後也精疲力竭的敗退下來。（綠繡眼）西利鳥在一旁觀看後起身欲試在周邊觀的鳥獸群，小小個頭兒，弱不禁風的樣子，引來不停的嘲笑與諷刺。(ini kbsyaq lga, mutu’ qqbhniq qutux ga cyaqun, qutux ga siliq. Ktan cyaqung squ siliq kmyal mha; tlamay maku muciy cyaqung, labang ru khmay kpali nya uzi. kura mlaka qu krahu tunux qasa. glgan ngatoq ru kuzih nya, aki nya tmalam muruw tunux qasa. ana ga ini balay pzuy squ tunux qasa, memaw moyay ru tha’ malax ru mzinah uzi la. ktan qu siliq zyaw qani, mnglung mha, tlamay maku tmuruy tunux qani. kwara mbbes na qqhhniq ru qqsinuw, cyux cqeri ru psyaqan nha. cikuy balay ktan siliq qani.)
male
one

0438.mp3
（綠繡眼）西利克鳥在一旁觀看後起身欲試在周邊觀的鳥獸群，小小個頭兒，弱不禁風的樣子，引來不停的嘲笑與諷刺。卻毫不在意穩健的緩緩的飛進巨石，瞬時間飛來成千上萬的綠繡眼一同齊力推動巨石巨大的石 塊終於被移動到山崖邊，並推到山谷下，落地的巨石時繃的一聲迸裂成兩塊，從裂開的石縫間，走出一男一女二人她們就是泰雅族人的創生始祖。(ini nya ppongi kwara kinkyalan nha, siy kthi mtumoh kura mlaka krahu tunux. ini kbsyaq lga, mwah mutu kwara lahuy qbhniq siliq la, cqunan nha qpzing ru sruruw nha tunux. thwayun nha muruw tunux, mzuy ru tmuruy tunux uzi. wayal nha cyayun tmuruy tunux ru siy uci “pang” mha mhotaw ru mbka tunux. aring zik na mbka tunux. mhtuw sazing squliq. qutux ga kneril qutux ga mlikuy. hgan ga cinholan na ita tayal ma.)
male
one

0439.mp3
聚集(mʼutu)
male
one

0440.mp3
野生動物(qqsinuw)
male
one

0441.mp3
鳥類(qqbhniq)
male
one

0442.mp3
贏(maqux)
male
one

0443.mp3
使滾動(tmuruy)
male
one

0444.mp3
不久(kbsyaq)
male
one

0445.mp3
輪流(pssyuw)
male
one

0446.mp3
罕見(nbaʼ)
male
one

0447.mp3
玩耍(mzuy)
male
one

0448.mp3
退出(mbinah)
male
one

0449.mp3
綠繡眼（希利克鳥泰雅語譯音）(siliq)
male
one

0450.mp3
烏鴉(cyaqung)
male
one

0451.mp3
尖嘴(ngatoq)
male
one

0452.mp3
腳爪(kuzih)
male
one

0453.mp3
諷刺(cqeri)
male
one

0454.mp3
譏笑(psyaqan)
male
one

0455.mp3
掉落(mhotaw)
male
one

0456.mp3
裂開(mbka)
male
one

0457.mp3
(maki qutux krahu na kotas ta Tayal)
male
one

0458.mp3
(aring raran ga, maki sa bnux hlahuy)
male
one

0459.mp3
(mlahang balay qalang na Tayal)
male
one

0460.mp3
(mlokah qu inlungan nya)
male
one

0461.mp3
(mtasaw qu tunux nya)
male
one

0462.mp3
(hhuway balay inlungan nya)
male
one

0463.mp3
(ana nanu qu zyaw ga baqun nya smbun)
male
one

0464.mp3
(ana nanu paris ga slaqux nya. memaw tgtuw rhzyal)
male
one

0465.mp3
(ana nanu qsinuw ga qlupan nya uzi)
male
one

0466.mp3
(ungant nanu zyaw ga ini nya thyazi)
male
one

0467.mp3
(syan balay inlugan squliq na Tayal)
male
one

0468.mp3
(ana laqi kinbahan ga lungun nha kwara)
male
one

0469.mp3
(hiya ga giwan balay yaba na squliq Tayal)
male
one

0470.mp3
(ana su knwan ga, iyat sami zngyan)
male
one

0471.mp3
(ah! krahu na kotas Tayal-lkbuta lkbuta)
male
one

0472.mp3
(bnrwan qani ga nyux s’inu qu mrhu krahu na lkotas ta lkbuta,)
male
one

0473.mp3
(ana knwan ga, sblian ta pqzyu laqi na kinbahan ta ita Tayal.)
male
one

0474.mp3
偉大(krahu)
male
one

0475.mp3
先祖（男性）(kotas)
male
one

0476.mp3
開始(aring)
male
one

0477.mp3
以前(raran)
male
one

0478.mp3
平坦(bnux)
male
one

0479.mp3
山；野地；郊外(hlahuy)
male
one

0480.mp3
非常感激(hhuway)
male
one

0481.mp3
使得(memaw)
male
one

0482.mp3
震動(tgtuw)
male
one

0483.mp3
猶如(giwan)
male
one

0484.mp3
忘記(zngyan)
male
one

0485.mp3
懷念(s’inu)
male
one

0486.mp3
哥布塔（泰雅始祖）(lkbuta)
male
one

0487.mp3
敘述；宣導；宣傳(pqzyu)
male
one

0488.mp3
據說在很久以前地上發生大洪水，大頭目帶領泰雅族人到大霸尖山去躲避洪水。但是洪水卻一直無法退去。最後問神的結果，必須將一對年輕男女丟入水中奉獻給神，才能退去洪水。但是部落裡面根本沒有一位父母願意犧牲自己的孩子。最後頭目只好犧牲自己的兒女來救部落的人。(pongan myan mha, sraral ma ga, babaw rhzyal maki qutux hopa na ksunu, mrhuw ta Tayal lengun nya kwara squliq Tayal, musa karaw squ papaq waqa mtlqin ksunu. ana ga ini nbah qlih qsya ksunu qani. pqutan nha utux nha mha: nanu si ga yagun simu qutux mrkyas na mlikuy ki kneril ru sbuling sahuy na qsya ksunu tngsa nha utux lga musa thuyay masaw qsya ksunu. ana ga ungat ana qutux yaya ki yaba nha sahuy qalang ki smwayan pngsa qu llaqi nha. si ktay pucing lga mrhuw qu si pngsa llaqi nya nanaq mwah pshtoq tninun squliq qalang.)
male
one

0489.mp3
大頭目將兒子丟向山的右邊，將女兒丟往山的左邊。然後，洪水立刻退去，只剩下一條水流。這條水流就是後來的馬達拉溪。大霸尖山的兩邊多了兩塊大石頭，看上去就像人頭上的兩片耳朵。(mrhuw Tayal ga sbuling nya laqi mlikuy beh llaw, sbuling nya laqi kneril beh ’zil. suruw lga, bziq kwara qsyaq qutux gong msthay. gong qani ga, suruw qu squliq ga gong Mtalah son nha la. syaw na Papa. Waqa sga maki sazing krahu na btunux, sra ta mita ga, giwan balay tunux squliq ru sazing papak nya.)
male
one

0490.mp3
從前(sraral)
male
one

0491.mp3
洪水(ksunu)
male
one

0492.mp3
引導(lengun)
male
one

0493.mp3
躲避(mtlqin)
male
one

0494.mp3
乾凅(qlih)
male
one

0495.mp3
淹沒(yagun)
male
one

0496.mp3
丟棄(sbuling)
male
one

0497.mp3
願意(smwayan)
male
one

0498.mp3
隨後(pucing)
male
one

0499.mp3
解救(pshtoq)
male
one

0500.mp3
右邊(llaw)
male
one

0501.mp3
左邊(’zil)
male
one

0502.mp3
剩餘(msthay)
male
one

0503.mp3
馬達拉溪(Mtalah)
male
one

0504.mp3
望著(sra)
male
one

0505.mp3
十二月的清晨，氣候凍寒，樹葉枯黃，山坡多了幾種色彩。由山谷到山峯，顏色由漆黑漸漸棕黃而亮白，像一幅童話，沒有整齊劃一的設計，看來雜亂，但卻令部落的人不得不稱讚它們美妙的組合。(mlpaw na mpuw sazing byacing ga, hzyaq mtlaka qu kayal. mhebung mkzyay abaw qhuniq. srkyas na rgyax ga maki pira qu intasan nya. aring uruw tehuk bbu rgyax. intrasan ga kahun qalux ru n_gyut n_gyut kahun mhebung ru mzyu plquy ga. miya balay qutux ngayan kkyalan. ingat snruyut nya pkalay nrwan, ana na hazi mhmut kntan. maki nanak qu betunux nya squnan ngayan ga, strahuw balaby squliq na qalang.)
male
one

0506.mp3
東方的天空由粉紅漸漸泛白，比素伊在小路上穿梭。他個子高大，臉上長了一臉鬍子，像懶惰的農夫整理的草地—高低不平；眼窩深且寬、鼻 樑兩側淺淺兩道溝痕，濃密的眉毛常隨著表情而變形，往往停在憂愁的形狀。(kayal beh htagan wagi ga huway mtalah ru n_gyut mslabang plquy Pisuy los! los! mqinah sa tuqi. hiya ga wagiq balay inkyasan nya, rqyas nya ga maki qruyux na ngurus, miya mqlangan na squliq mtzyaw slaq nyux kmaroh k’man rhzyal. zzik ki labang qu roziq nya. syaw nguhu nya ga maki sazing sltan uku, khmay qu bukin roziq ga lmluw sliqan mzyu krryax. si kaki m’usuw qsliq kryax.)
male
one

0507.mp3
他有七個姐妹，他是唯一的男丁。從他母親身上吸取最多的營養、胳臂堅強，現在家裡只有他們夫婦。(maki pitu qu mcswe nya kneril, nanak hiya ga mlikuy. hbuyaw balay minshot kahun hi yaya nya blaq eyo, mlokah qu qba qzyang misu qani ga nanak hga sazing hi nha maki ngasan.)
male
one

0508.mp3
他身穿著寬大天藍色的長袖毛衣、墨綠色長褲、黃色的長雨鞋，褲子上半部到處是縫縫補補的痕跡。(cyux mlukus squ labang ru qruzyux quzit ru msryaw patas na uwagi keto’, kyopun sa mtasiq na qroyux na yopun, smi squ mhibung na amakucyu. babaw na yopun nya ga, piyux balay qu cinpangan nya.)
male
one

0509.mp3
他繼續加快車速，毫不在意冷風的吹襲。(siy nya ttwangi qu kinhilaw na turuy nya, ini’ nya siy kya qu inyupan na tltu’ nqu behuy.)
male
one

0510.mp3
黎明(mlpaw)
male
one

0511.mp3
冷(hzyaq)
male
one

0512.mp3
下雪(mtlaka)
male
one

0513.mp3
黃色的(mhebung)
male
one

0514.mp3
枯乾(mkzyay)
male
one

0515.mp3
色彩(intasan)
male
one

0516.mp3
溪谷(uruw)
male
one

0517.mp3
山頂(bbu)
male
one

0518.mp3
漸漸地(n_gyut)
male
one

0519.mp3
整理(snruyut)
male
one

0520.mp3
景觀(kntan)
male
one

0521.mp3
高大(strahuw)
male
one

0522.mp3
擴張(mslabang)
male
one

0523.mp3
白色(plquy)
male
one

0524.mp3
比素伊（人名）(Pisuy)
male
one

0525.mp3
懶惰(mqlangan)
male
one

0526.mp3
瑋浪•塔亞（Wilang•Taya）是日本統治臺灣後期（約1910〜1945間 ）南澳流域碧候社部落的大頭目。(Wilang‧Taya hiya ga, krahu mrhuw qalang Nan’o Pyahaw pucing knahang zipun qu Taywang qani)
male
one

0527.mp3
二戰後期，日本政府為了要把南澳流域的山林佔有己有，實施了二個政策：一個是山林國有化政策，另一個則是南澳流域泰雅爾族的集團移住政策。當時的日本警察對計誘碧候社的族人，表面邀請煒浪•塔玡頭目及大部份的泰雅勇士下山到南澳平原參觀日本人的生活方式，而且不准帶任何刀械，卻在頭目及勇士到達南澳時，把他們全押到南澳電影院關起來。(suruw pinciriqan Nan’o, thoki Zipun aki nya qqolan magan qu rhzyal ubuy na llyung Nan’o, rmuruw sazing turing pcwagan: qutux ga lhlahuy ta Tayal sbiq na thoki mlahang, qutux lozi ga squliq Tayal na Nan’o ga, pslyun maki sqalang. ryax nasa ga, kesat zipun ga, mslahang qalang na Tayal Pyahaw, skahun na msnga mnaga mrhuw ta Willang‧Taya ki mrkyas Tayal mwah mkal squ zipun qnxan nha beh hogan, lman nha kmal Tayal mha laxiy aras nanu i lalaw, tehuk qu Nan’o lga si nha kyupi sahuy na egakang ru kl’an nha kwara Tayal kya la.)
male
one

0528.mp3
那時正好有一位隨行的泰雅婦人在披風裡藏了一把番刀，並交給煒浪• 塔玡頭目。到了深夜，煒浪•塔玡就用番刀在電影院一角挖了一個洞，趁著夜色逃出去要回到碧候社召集部落及南澳流域各部落的勇士，再下山救人。瑋浪•塔亞一路上晝伏夜出，把沿路站崗警戒的軍警都一一殺掉而回到碧候社。日本警察見情勢不妙，知道用武嚇的手段不能完成集團移住的政策，就把所有關在電影院的碧候社族人都放出來。日本警察改以學者老師進住老碧候社，以溫和的方式介紹日本人的一切生活方式，成功的利誘碧候社的族人移住到山下。煒浪•塔玡大頭目因此成了碧候社的末代頭目。(trang ryax qasa ga, maki qutux kneril ga, galun nya lqingan nya qutux lalaw sbiq nya Wilang‧Taya. tehuk ska bingi lga, s’agan nya lalaw ru qhoyun nya being egakang qasa, Wilang‧Taya mgyay ru musa qalang Pyahaw, ru plawa na kwara mrkyas Tayal, musa pshut naga squliq na Tayan bih egakang qasa. Kutan nha kwara kesat ska tuqi, ru wal qalang Pyahaw kwara nha lozi, babaw nya lga mngungu qu zipun ru, babaw lga skahun nha sinsiy mwah mkayal la. Wilang‧Tayal lga, hiya balay pucing na krahu mrhuw qalang Nan’o la.)
male
one

0529.mp3
關閉(qalang)
male
one

0530.mp3
南澳(Nan’o)
male
one

0531.mp3
碧候（村）(Pyahaw)
male
one

0532.mp3
統治(knahang)
male
one

0533.mp3
日本(Zipun)
male
one

0534.mp3
掠奪；佔有(qqolan)
male
one

0535.mp3
進行(rmuruw)
male
one

0536.mp3
政策(turing pcwagan)
male
one

0537.mp3
負責人(thoki)
male
one

0538.mp3
警察(kesat)
male
one

0539.mp3
正遇;巧遇(msnga)
male
one

0540.mp3
預先(lman)
male
one

0541.mp3
塞入(kyupi)
male
one

0542.mp3
抽出(pshut)
male
one

0543.mp3
害怕；恐懼(mngungu)
male
one

0544.mp3
樂信．瓦旦，在原住民歷史中赫赫有名，他曾擔任省參議員，但228事件後，因鼓吹「光復臺灣，原住民也應光復故鄉」，成為當時國民黨政權的迫害對象，1954年槍決聲響，為這名醫師的傳奇一生劃下句點。(Losin‧Watan ga, krahu mrhuw balay qu lalu nya maki ibuyan na ryax raral qu Tayal. hiya ga maki syogi-in, ana ga suruw zyaw na 228 lga, slokah muruw “ttuliq cinbwanan Taywang, ptuliq qalang Tayal” nanu i mzyup qu squliq na ptqihan kokminto, kawas 1954 sbu’ nha patus hiya qasa. yasa qu tmasoq minanaq qu qnxan na phgup pkita nbwan squliq. suruw na zyaw pintnuxun na kokminto lga, mlokah balay cingasan nya mhkangi mrhuw musa sbinah tmumaw zyaw pincwagan nya.)
male
one

0545.mp3
家族後代積極為他平反，終於在2004年獲前總統陳水扁頒發回復名譽證書，也為他豎立銅像紀念，桃園縣復興鄉公所更在銅像旁闢建公園，追思他為泰雅族人權益的努力。(pucing lga, maki kawas 2004 qu sswalan mrhuw Taywang na Censwepen, ru biqan nya bnrwan lalu na sintrhuw, ru skalay nya inkyasan nya baliq msrux koyen ngayan, toyen keng gokosyo pyasan uzi ga, skbalayun na qutux inkyasan nya baliq qu Losin‧Watan, ru kbalay qutux koyeng, tay ta llungun pincwagan nya mslokah muruw zyaw na r’nu’ gaga na ita Tayal.)
male
one

0546.mp3
省議員(syogi-in)
male
one

0547.mp3
復振(ttuliq)
male
one

0548.mp3
得罪；怨惡(ptqihan)
male
one

0549.mp3
國民黨(kokminto)
male
one

0550.mp3
槍擊；射擊(sbu’)
male
one

0551.mp3
槍(patus)
male
one

0552.mp3
特殊的；專業的(minanaq)
male
one

0553.mp3
醫治(phgup)
male
one

0554.mp3
病患(nbwan)
male
one

0555.mp3
協調；使圓滿(tmumaw)
male
one

0556.mp3
同意(sswalan)
male
one

0557.mp3
臺灣(Taywang)
male
one

0558.mp3
樣子(inkyasan)
male
one

0559.mp3
耶穌說 :(Smbil qoyat pinbaqan beh rgyax Kmal Yesu mha:)
male
one

0560.mp3
1.虛心的人有福了，因為天國是他們的。(1. kya qu tngsa mha mqzinut tninun nha ga talagay mqoyat la; squliq na kinhangan kayal qu lhga!)
male
one

0561.mp3
2.哀慟的人有福了，因為他們必得安慰。(2. kya qu mbahing nqu kinqehan nha ga talagay mqoyat la; Utux Kayal musa slhaw squ lhga!)
male
one

0562.mp3
3.溫柔的人有福了，因為他們必承受地土。(3. kya qu mkrroq inlungan ga talagay mqoyat la; musa magal sinnonan na Utux Kayal lhga!)
male
one

0563.mp3
4.飢渴慕義的人有福了，因為他們必得飽足。(4. kya qu smoya ’mubuy qsahuy inlungan na Utux Kayal ga talagay mqoyat la; Utux Kayal musa ps’un miq squ sinnoya nha!)
male
one

0564.mp3
5.憐恤人的人有福了，因為他們必得憐恤。(5. kya qu mgalu squliq ga talagay mqoyat la; Utux Kayal musa mgalu squ lhga uziy!)
male
one

0565.mp3
6.清心的人有福了，因為他們必得見神。(6. kya qu mtasaw inlungan ga talagay mqoya la;musa mita Utux Kayal lhga!)
male
one

0566.mp3
7.使人和睦的人是有福了，因為他們必稱為上帝的兒子女。(7. kya qu psbalay ssquliq ga talagay mqoyat la; Utux Kayal musa mha laqi’ maku qu lhga!)
male
one

0567.mp3
8.為義而受迫害的人是有福了，因為天國是他們的。(8. kya qu psqzinut m’ubuy qsahuy na Utux Kayal ga talagay mqoyat la; squliq na kinhangan kayal qu lhga!)
male
one

0568.mp3
獻上(tngsa)
male
one

0569.mp3
虛心(mqzinut tninun)
male
one

0570.mp3
受照顧(kinhangan)
male
one

0571.mp3
憐憫；哀働(mbahing)
male
one

0572.mp3
原罪(kinqehan)
male
one

0573.mp3
關懷(slhaw)
male
one

0574.mp3
溫柔(mkrroq inlungan)
male
one

0575.mp3
應許；承受(sinnonan)
male
one

0576.mp3
預先(ps’un)
male
one

0577.mp3
熟(sinnoya)
male
one

0578.mp3
調和(psbalay)
male
one

0579.mp3
人類(ssquliq)
male
one

0580.mp3
將受苦(psqzinut)
male
one

0581.mp3
延繫(m’ubuy)
male
one

0582.mp3
內心(qsahuy)
male
one

0583.mp3
我背著籃子，我背著籃子，走到山林，到夜晚時沒有去看所放的陷阱，不知道神的恩典，所放的陷阱是否會抓到什麼？我背著籃子，爬山涉水，神與家庭我常放在心裡。我是森林的裡的勇士；我是部落裡的領導者。(mpanga saku waya, mpanga saku waya, musa saku sahuy hlahuy, tehuk mhngan lga ini saku usa mita rusa sni’ maku, ini maku baqi’ nanu qu sqoyat ku kahun utux kayal? mpanga saku waya, mkaraw ku rgyax, mkryas saku qsya llyung, utux kayal ki cingasan maku ga syun saku balay inlungan. kuzing hiya ga motux myungay na hlahuy; kuzing hiya ga, mrhuw saku nya qalang Tayal.)
male
one

0584.mp3
我要征服山野中的猛獸；我要保衛美麗的山水家園。不管暴風報雨，不管天崩地裂，我仍要廝守這片淨土。(kuzing hiya ga slakux maku kwara myuhum na qsinuw. lkhngun saku betunux qalang rrgyax. ana mha nanu msbehuy ki mhgwah kwalax ru ana mha nanu ms’unu msluhi ki mkbka rhzyal ga. musa saku si sthay lkmlahang btasaw na cinbwnan qani.)
male
one

0585.mp3
打獵(qmalup)
male
one

0586.mp3
背著(mpanga)
male
one

0587.mp3
內容(sahuy)
male
one

0588.mp3
繩索(waya)
male
one

0589.mp3
夜晚(mhngan)
male
one

0590.mp3
陷阱(rusa)
male
one

0591.mp3
勇猛(motux)
male
one

0592.mp3
勇敢的(myungay)
male
one

0593.mp3
勝過(slakux)
male
one

0594.mp3
很兇(myuhum)
male
one

0595.mp3
懼怕(lkhngun)
male
one

0596.mp3
風吹(msbehuy)
male
one

0597.mp3
散播(mhgwah)
male
one

0598.mp3
震動(ms’unu)
male
one

0599.mp3
崩塌(msluhi)
male
one

0600.mp3
剩餘(sthay)
male
one

0601.mp3
照料(lkmeahang)
male
one

0602.mp3
清晰(btasaw)
male
one

0603.mp3
每年七、八月份泛泰雅各縣市都會舉行祖靈祭，過去此時為農閒時期，於八月月圓時，男子結伴進入深山打獵，放置陷阱，並帶回獵物回家。女子則趕在祖靈祭前編織布匹、利用收割小米、旱稻糯米製作米酒，供祭典時食用。(hngyaw na ’bagan ga kwara kinbahan na Tayal ga trang kbablay mluw gaga “slmkotas”. kwara mlikuy ga siy yaw musa qmalup rgyax, smi rlusa, silay, lnga’, ttu’ ru rangay. mciriq qsinuw leqan nha balay smazyuk ru rasun nha nagasal. kneril hiya lga, mkbalay qwaw trakis, ini ga mtninun pala’ lkusan na cinngasal.)
male
one

0604.mp3
由於傳統社會組織及宗教信仰的瓦解，目前泰雅族在各縣市政府支持下，祖靈祭還如期舉行。傳統舉行祖靈祭的季節是小米收割以後（大約在七月），由頭目或長老開會商議時間，全社男子都要參加，在天未亮時，到達祭場，每人手持 背籃，裡面有小米、地瓜、芋頭、農作物及所獵得野獸鳥禽；山羊、山羌、山豬 肉、山雞等，作為獻給祖靈之供品，並分享與會成員。祖靈祭的祭品不能帶回部落，必須在祭祀地吃完。沿途回家時要越過火堆，以示與祖靈分隔。(mwani lga ini balay ptnaq qu qnxan. wayal rima mheriq ru ini snizyaw sinsbilan ni kinbkisan ta gaga qani, nyux siy mhmut tkali’ uzi la. qoyat ta balay, giway nyux mrmaw qu sehu qani, nyux tbah mkbalay zyaw na “smlkotas”qani, mha ni mkbalay “slmkotas” ga.)
male
one

0605.mp3
祖靈祭當日早上，年青族人在耆老帶靈下，聚集於部落廣場載歌載舞一 起歡慶，頭目長老三五成群，以泰雅吟唱方式，輪流對唱述說年來種種事務，舉凡結婚生子、對家族親人的思念、作物收成、打獵都是吟唱元素。 同時頭目宣告將恩愛的男女青年即將成婚，嚴守泰雅GAGA的精神，其他年青人則不得再追求，以成全他們。日落前活動即將結束時，由頭目唸祭詞感謝祖靈保佑，期望明年豐收。然而在泰雅族傳統中，狩獵祭與收割祭的活動，二者合而為一即為目 前所稱祖靈祭活動。整個傳統的祖靈祭活動中，進行的活動約有：傳統舞 蹈、搗米、負重、射箭、越野賽跑、摔角等，呈現早期泰雅族傳統中生活有關的活動。(mrhuw na qalang ga plawa ru psllyun nya kwara mlikuy. ppkayal ru leqan nha mspung. pssyuw mrraw kbalay zyaw qani, ryax te byacing mpitu, rima suqun kmloh kwara qu kinbahuw uzi la. aring slwan sasan mziboq lga, msli’ kwara mrhuw ru klyasan llaqi mlikuy, mpanga waya maras kinluhan nha squ trakis, ngahi, sehuy… ru nmu’ nha hi qsinuw, mit, para, yapit, hi na bzywaq nhyun, kuhex uzi. tngsa nha kinholan ta Tayal.)
male
one

0606.mp3
假期(hngyaw)
male
one

0607.mp3
陷阱（捕中大型動物）(rlusa)
male
one

0608.mp3
陷阱（捕飛鼠…動物）(silay)
male
one

0609.mp3
陷阱（捕山雞…動物）(lnga)
male
one

0610.mp3
陷阱（捕山羌,羊…動物）(ttu’)
male
one

0611.mp3
陷阱（捕山鼠…動物）(rangay)
male
one

0612.mp3
燒烤(syukan)
male
one

0613.mp3
釀造(mkbalay)
male
one

0614.mp3
小米酒(qwaw trakis)
male
one

0615.mp3
現今(mwani)
male
one

0616.mp3
被破壞(mheriq)
male
one

0617.mp3
不相信(snizyaw)
male
one

0618.mp3
傳承；遺留(sinsbilan)
male
one

0619.mp3
祖先(kinbkisan)
male
one

0620.mp3
迷失(mhmut)
male
one

0621.mp3
流落；流浪(tkali’)
male
one

0622.mp3
協助(mrmaw)
male
one

0623.mp3
政府（外來語）(sehu)
male
one

